<!DOCTYPE html>
<html lang="en">
<head>
    <title>SchlosserZone</title>
    <meta charset="utf-8">
    <meta name="viewport" content="width=device-width, initial-scale=1">
    <link rel="stylesheet" href="https://maxcdn.bootstrapcdn.com/bootstrap/4.5.0/css/bootstrap.min.css">
    <script src="https://ajax.googleapis.com/ajax/libs/jquery/3.5.1/jquery.min.js"></script>
    <script src="https://cdnjs.cloudflare.com/ajax/libs/popper.js/1.16.0/umd/popper.min.js"></script>
    <script src="https://maxcdn.bootstrapcdn.com/bootstrap/4.5.0/js/bootstrap.min.js"></script>

    <script>
        $(function(){
          $("#navigation").load("../../navigation.html");
        });

    </script>
</head>

<body>
<div id="navigation"></div>

<div class="container pt-5">
    <figure>
        <img src="../../images/refugiul-iezer-2016/DSC04957.JPG" class="img-fluid"/>
    </figure>

    <h1>REFUGIUL IEZER (MUNȚII IEZER)</h1>

    <p>Cu câteva zile înainte de sfârșitul anului mi se făcuse tare dor de munte. Așa că am hotărât să profit de zilele
        de concediu și să petrec noaptea dintre ani departe de civilizație.</p>

    <p>Mă gândeam să ajung pe Moldoveanu sau Negoiu, dar cabanele erau deja ocupate. Analizând harta munților Făgăraș,
        am dat de munții Iezer și am realizat că nu am fost niciodată pe potecile de acolo.</p>

    <p>Așadar, plecăm pe 31 dimineața de la cabana Voina, cu planul de a înnopta la refugiul Iezer, iar în următoarea zi
        să ajungem până pe vârful Păpușa și să coborâm (pe întuneric), la cabana Cuca și apoi înapoi la cabana
        Voina.</p>

    <p>Hotărâm să urcăm pe bulină albastră, care este traseul de iarna de la cabana Voina la refugiul Iezer.</p>

    <div>
        <div id="image1div" imageLocation="refugiul-iezer-2016/capture.png"/>
    </div>

    <p>Ne informasem înainte că am face 4-5 ore pe traseu, dar cum eram pregătiți să facem și multe poze, am estimat că
        ajungem cam în 6 ore.</p>

    <p>Plecam pe un drum lat, un fals plat, care ne plictisește timp de minute bune. Este foarte frig, se anunțaseră în
        jur de -15 grade în localitate.</p>

    <div>
        <div id="image2div" imageLocation="refugiul-iezer-2016/DSC04917.JPG"/>
    </div>

    <p>Traversăm un râu de mai multe ori, pare să fie apă din abundență în zonă.</p>

    <div>
        <div id="image3div" imageLocation="refugiul-iezer-2016/DSC04925.JPG"/>
    </div>

    <p>Forestierul și platul se termină și începe o urcare susținută prin pădure.</p>

    <div>
        <div id="image4div" imageLocation="refugiul-iezer-2016/DSC04927.JPG"/>
    </div>

    <p>Mai dăm iar de apă, ne mai oprim să bem, și continuăm apoi urcarea.</p>

    <p>La ieșirea din pădure suntem informați printr-o plăcuță să luăm lemne înainte să ieșim din jepi.</p>

    <div>
        <div id="image5div" imageLocation="refugiul-iezer-2016/DSC04930.JPG"/>
    </div>

    <p>Zăpada este destul de înaltă, noi mergem pe niște urme lăsate de alții cu zile bune în urmă. În pădurea de jepi
        marcajele sunt făcute pe stâncă, așa că nu sunt șanse să le vedem.</p>

    <div>
        <div id="image6div" imageLocation="refugiul-iezer-2016/DSC04937.JPG"/>
    </div>

    <p>Din pădurea de jepi, peisajul din spate înfățișează Bucegii și Piatra Craiului.</p>

    <div>
        <div id="image7div" imageLocation="refugiul-iezer-2016/DSC04940.JPG"/>
    </div>

    <p>Din nou, înainte să ieșim din jepi suntem atenționați să luăm lemne. Sfaturile sunt foarte bune, altfel turiștii
        pot ajunge la refugiu și acolo să realizeze că au uitat să ia lemne și să fie nevoiți să se întoarcă sub 2000
        metri.</p>

    <p>Așa că ne punem și noi pe căutat lemne uscate.</p>

    <div>
        <div id="image8div" imageLocation="refugiul-iezer-2016/DSC04946.JPG"/>
    </div>

    <p>Strângem câteva și pornim în sus cu ele. Deși sunt o mână de lemne, e dificil să urci și cu ele, și cu ditai
        rucsacul!</p>

    <p>Ștefan se chinuie cu ele, iar în curând vedem o cruce în sus, pe un deal, în stânga, iar în dreapta un alt
        marcaj. Presupunem ca este marcajul cruce albastră și că refugiul ar trebui să fie după dealul pe care îl avem
        în față.</p>

    <p>Mă mai opresc din când în când să îl mai aștept pe Ștefan și îmi dau seama cât de frig este. Dacă mă opresc preț
        de câteva zeci de secunde, deja simt frigul.</p>

    <p>Continuăm pe traseu, urcările sunt abrupte și pe ultimul deal e greu de înaintat. Pentru că, pe lângă
        înclinația care face poteca dificilă, ne mai și cufundăm în zăpadă când nu ne așteptăm.</p>

    <p>Ajungem la intersecția traseelor bulină albastră cu cruce albastră și vedem după deal că… nu am ajuns încă la
        refugiu! Încerc să îl încurajez pe Ștefan care era vizibil nervos din cauza greutății lemnelor că refugiul
        trebuie să fie după următorul deal, care se vedea foarte înclinat.</p>

    <div>
        <div id="image9div" imageLocation="refugiul-iezer-2016/DSC04954.JPG"/>
    </div>

    <p>Mergem extrem de încet, parcă mergem de ore întregi de când am luat lemnele alea.</p>

    <p>Înaintez puțin mai repede pentru a vedea cât mai repede refugiul și a-i da vestea cea bună că am ajuns, când mă
        scufund în zăpadă până aproape la brâu și mă chinui să ies de acolo.</p>

    <p>Într-un final mă apropii de vârful dealului și văd hornul de la refugiu! 😀</p>

    <p>Îi dau vestea cea bună lui Ștefan.</p>

    <div>
        <div id="image10div" imageLocation="refugiul-iezer-2016/DSC04957.JPG"/>
    </div>

    <p>Este trecut de ora 15. Ajungem la refugiu, are 2 camere – una în care se umblă la foc, iar una cu paturi
        suprapuse.</p>

    <p>Este la fel de frig ca afară, doar că aici nu bate vântul. Punem rucsacii pe pat și mâncăm ceva. Nici nu apuc să
        mănânc bine, că deja mi se face frig.</p>

    <p>Atunci am văzut realitatea. Este extrem de frig. Dacă mă opresc din mișcare, îngheț rapid. Noaptea va fi și
        mai frig. Mă gândesc dacă într-adevăr vom putea rezista noaptea, când Ștefan exprimă același lucru: “Sper că
        putem trece noaptea.”, la care îi răspund, mai în glumă, mai în serios, că încă nu e prea târziu să ne
        întoarcem. Calculez în minte că ne-ar lua poate cam 3 ore să ne întoarcem, doar că o vom face pe întuneric, în
        pustietatea asta.</p>

    <p>Nici întoarcerea pe noapte nu suna bine. Așa că mă gândesc că singurul mod prin care am putea avea șanse să
        trecem cu bine de noaptea asta este să facem foc și să îl menținem pentru cât mai mult timp.</p>

    <p>În niciun caz nu mai mergem până la Păpușa în următoarea zi, așa cum plănuisem. Cum putem coborî, coborâm la
        Voina.</p>

    <p>Ștefan spune că în cel mai rău caz sunăm salvamontul. Și îl întreb ce să le spunem, că ne e frig? Nu suntem decât
        niște oameni care au fost puțin inconștienți, greșeala e a noastră în întregime.</p>

    <p>Mă gândesc că dacă chiar nu putem rezista la noapte în refugiu, pornim pe noapte în jos. Chiar dacă noaptea e mai
        frig și bate vântul, măcar ne mișcăm și poate ne va fi mai bine.</p>

    <p>Dar încă e lumină, așa că ieșim din refugiu și mergem în căutare de lemne. Ne chinuim cu ceva jnepeniș, iar
        Ștefan realizează că este ud, și că mai bine coboară să caute lemn mai uscat. Ne despărțim, eu rămân să mai iau
        jnepeniș mai umed, iar el coboară să ia altul mai uscat.</p>

    <p>Duc un transport de lemne și cobor după un altul. Soarele începe să apună, îmi vine să mă opresc din treabă, să
        mă așez pe zăpada neatinsă și să mă uit în zare.</p>

    <div>
        <div id="image11div" imageLocation="refugiul-iezer-2016/DSC04974.JPG" type="long"/>
    </div>

    <p>Dar nu pot. Știu că din momentul în care se lasă noaptea, am aduna lemne mai greu. Așa că rămân cu privirea în
        stânga și continui să înaintez spre jenpeniș fără să mă uit pe unde calc.</p>

    <p>Mai duc un transport cu lemne și se lasă întunericul. Sper că bricheta pe care am bagat-o în buzunar (ca să nu
        înghețe) funcționează și că nu ne-am chinuit degeaba să adunăm lemne.</p>

    <p>Ștefan așează ceva rămurele pentru aprinderea focului, niște șervețele și testăm bricheta. Merge! 😀</p>

    <p>Cu greu iau foc și rămurelele.</p>

    <div>
        <div id="image12div" imageLocation="refugiul-iezer-2016/DSC04975.JPG"/>
    </div>

    <p>Deschid ușa de la camera cu paturi și un val gros de fum pătrunde în încăpere. Shit! Nu luasem și asta în calcul.
        Dacă iese fum încontinuu și nu putem rămâne la refugiu?</p>

    <p>Dar fumul încetează să mai iasă după câteva minute, noi aerisim și îndurăm frigul în continuare.</p>

    <p>Mă bucur că am multe haine la mine, mi le luasem de schimb, și mă gândesc că o să îmi pun pe mine tot ce am.
        Focul nu ne va ține decât câteva ore și ceasul arată abia ora 17. Mai avem încă 13 ore lungi de stat în
        refugiu.</p>

    <p>Ne îmbrăcam rapid cu tot ce avem la noi, în cazul meu – 4 perechi de pantaloni, 3 perechi de șosete, 2 bluze
        tehnice, o bluză termică, un polar, geaca, și m-am băgat în sacul de dormit. Încă îmi era puțin frig. Dar după
        câteva ore, temperatura în camere a mai crescut cu un grad, două, și m-am simțit mai bine. În schimb, știam că
        afară temperatura va mai scădea, iar înauntru focul se va stinge și va fi mai frig. Mă întrebam dacă se poate
        muri în somn, de frig…</p>

    <div>
        <div id="image13div" imageLocation="refugiul-iezer-2016/DSC04983.JPG" type="long"/>
    </div>

    <p>Pe la 11 p.m. s-au terminat și lemnele și a intrat și Ștefan în sacul de dormit. Avea și 2 saci din folie de
        supravițuire, așa că i-am tras peste sacii de dormit, peste cap, să păstreze căldura. Mai aveam încă 7 ore de
        îndurat.</p>

    <p>Mănânc un sandviș, mă gândesc că trebuie să nu îmi fie foame, pentru că dacă sunt și obosită și îmi e și foame,
        corpul este mai slăbit și simte frigul mai repede.</p>

    <p>Ștefan a adus și el niște prăjituri cu multă cacao și nuci, sunt foarte bune.</p>

    <p>Ne gândim cât de bine ar fi fost acasă, în pat, sub plapumă, cu o cană de ceai și ne întrebăm de ce ne-a trebuit
        nouă refugiu în noaptea asta înghețată.</p>

    <p>Ștefan spune la un moment dat: “Eu parcă m-am pregătit de cabană, nu de refugiu.”, “De ce?”, “Păi ce, mâncarea
        ține de cald?”.</p>

    <p>Adorm pe spate ca să nu mă trezesc noaptea că mă doare umărul. Nu îmi mai era frig când am adormit, dar știam că
        sunt în jur de -15 grade înăuntru.</p>

    <p>Pe la ora 2 a.m. mă trezesc. Îmi e cald! Îmi dau mănușile groase, cu Gore-Tex, jos din mâini și încerc să adorm.
        Mă trezesc iar pe la 4 a.m. . Încerc să dau folia de supraviețuire de pe cap și o simt udă. S-a udat de la
        condens. Pun mâna pe sacul de dormit și îl simt și pe el ud. Așa că încerc să nu mă mai mișc, ca să nu cadă apa
        pe folie, pe sac. Adorm iar. Mă trezesc din nou la 5:42. Îmi e doar puțin rece, mă gândesc că mai avem doar vreo
        oră de stat acolo și mă bucur, ce e mai rău a trecut. Se face 6, trece de 6… razele soarelui încă nu intrau pe
        geam.</p>

    <p>Simt că am nevoie de toaletă. Mersesem seara chiar înainte să mă pun să dorm, nu întelegeam de ce iar am nevoie,
        băusem foarte puține lichide. Pe la 7 fără ceva nu am mai rezistat și i-am spus lui Ștefan că trebuie să
        plecăm.</p>

    <p>Ies din sacul de dormit și mă uit pe geam.</p>

    <div>
        <div id="image14div" imageLocation="refugiul-iezer-2016/DSC04986.JPG"/>
    </div>

    <p>Ies afară să îmi fac nevoile și văd un fantastic răsărit de soare peste munți.</p>

    <div>
        <div id="image15div" imageLocation="refugiul-iezer-2016/DSC04992.JPG"/>
    </div>
    <div>
        <div id="image16div" imageLocation="refugiul-iezer-2016/DSC04993.JPG"/>
    </div>
    <div>
        <div id="image17div" imageLocation="refugiul-iezer-2016/DSC04994.JPG"/>
    </div>

    <p>Dar e extrem de frig.</p>

    <p>Mă întorc în refugiu, ne facem bagajul, și plecăm, fără să mai mâncăm măcar.</p>

    <div>
        <div id="image18div" imageLocation="refugiul-iezer-2016/DSC04997.JPG"/>
    </div>
    <div>
        <div id="image19div" imageLocation="refugiul-iezer-2016/20160101_082310.jpg"/>
    </div>
    <div>
        <div id="image20div" imageLocation="refugiul-iezer-2016/DSC05000.JPG"/>
    </div>
    <div>
        <div id="image21div" imageLocation="refugiul-iezer-2016/DSC05004.JPG"/>
    </div>
    <div>
        <div id="image22div" imageLocation="refugiul-iezer-2016/20160101_082836.jpg"/>
    </div>

    <p>Când ajungem în jnepeniș ni se face cald, și parcă îmi pare puțin rău că nu ne-am dus măcar pe vârful Iezerul
        Mare.</p>

    <div>
        <div id="image23div" imageLocation="refugiul-iezer-2016/DSC05006.JPG"/>
    </div>

    <p>Trecem de jnepeniș și ajungem iar în pădure.

    <div>
        <div id="image24div" imageLocation="refugiul-iezer-2016/DSC05020.JPG"/>
    </div>

    <p>Mergem pe lângă râu, Ștefan se mai oprește să mai bea niște apă, iar eu continui să merg înainte, făcând niște
        poze cât îl aștept.</p>

    <div>
        <div id="image25div" imageLocation="refugiul-iezer-2016/DSC05033.JPG" type="long"/>
    </div>

    <p>Începem coborârea abruptă prin pădure, iar mie începe să mi se facă foame. Mă gândesc că o să mănânc o banană
        când ajung la mașină, știu că nu mai avem mult de mers.</p>

    <div>
        <div id="image26div" imageLocation="refugiul-iezer-2016/DSC05038.JPG"/>
    </div>

    <p>Ajungem iar pe plat și vedem niște fulgi extrem de frumoși, în relief, parcă sunt pene, puf.</p>

    <div>
        <div id="image27div" imageLocation="refugiul-iezer-2016/DSC05052.JPG"/>
    </div>

    <p>În curând se unește traseul cu crucea albastră.</p>

    <div>
        <div id="image28div" imageLocation="refugiul-iezer-2016/DSC05057.JPG"/>
    </div>
    <div>
        <div id="image29div" imageLocation="refugiul-iezer-2016/20160101_103406.jpg"/>
    </div>

    <p>Vedem din nou niște bălți frumos decorate.</p>

    <div>
        <div id="image30div" imageLocation="refugiul-iezer-2016/DSC05067.JPG" type="long"/>
    </div>
    <div>
        <div id="image31div" imageLocation="refugiul-iezer-2016/20160101_103635_Richtone(HDR).jpg"/>
    </div>
    <div>
        <div id="image32div" imageLocation="refugiul-iezer-2016/DSC05073.JPG"/>
    </div>

    <p>Drumul este, ici-colo, ca de gheață.</p>

    <div>
        <div id="image33div" imageLocation="refugiul-iezer-2016/DSC05074.JPG" type="long"/>
    </div>

    <p>Și în curând ajugem la cabana Voina, de unde conduc înapoi spre Brașov.</p>

    <p>Ce noapte înghețată! Abia așteptam să ajung acasă, la căldură, sub pătură, să beau o cană cu ceai cald și să
        citesc o carte bună!</p>

</div>
</body>

<script src="../../images.js"></script>

<script>
    displayImages(33);
</script>

</html>
